

    Plac centralny im. Ronalda Reagana w Nowej Hucie

18 stycznia 1945 wojska 1. Frontu Ukraińskiego pod dowództwem marszałka Iwana Koniewa zajęły miasto. Kraków jako jedno z niewielu miast polskich nie odniosło podczas wojny większych strat substancji materialnej, zaś w 1946 roku był trzecim najludniejszym miastem w Polsce po Łodzi i Warszawie[99].

W 1947 r. odbył się w Krakowie proces zbrodniarzy niemieckich z obozu KL Auschwitz prowadzony przed Najwyższym Trybunałem Narodowym[100].
Aleja Róż – niegdyś reprezentacyjna aleja socrealistycznej dzielnicy przemysłowej Nowej Huty; obecnie większą jej część stanowi deptak

W okresie powojennym postępował silny rozwój terytorialny i ludnościowy miasta. W 1951 r. przyłączono do Krakowa Nową Hutę, która według pierwotnych planów miała stanowić oddzielne miasto[101], zaplanowane jako przeciwieństwo Krakowa, czyli miasto robotnicze bez kościołów i warstwy społecznej inteligencji. Do dzisiaj jednym z historycznych miejsc w tej dzielnicy jest plac Ratuszowy, gdzie w zamysłach budowniczych „socjalistycznego miasta” miała zostać wzniesiona ta instytucja. Od 1 stycznia 1957 do 31 maja 1975 r. miasto Kraków stanowiło oddzielne samodzielne województwo. W 1957 r. miasto zostało odznaczone Orderem Odrodzenia Polski, a w 1966 r. Orderem Budowniczych Polski Ludowej[102].
Kalendarium współczesnych wydarzeń (XX – XXI wiek)

    Pierwszy szczyt Grupy Wyszehradzkiej na terenie Rzeczypospolitej Polskiej odbył się w 1991 r. w Krakowie, czyli tuż po jej powstaniu, a przyjęte wówczas podczas tego spotkania tezy, zapisano w postaci tzw. Deklaracji Krakowskiej. Następny szczyt Grupy Wyszehradzkiej w Polsce odbył się również w Krakowie w 1993 r.[103]
    W 2000 r. Kraków uzyskał tytuł Europejskiej Stolicy Kultury.
    Wizyta Prezydenta USA George’a W. Busha w Polsce 30–31 maja 2003 r. Na Wawelu prezydent Bush przemawiał na temat inicjatywy przeciwko rozprzestrzenianiu broni masowego rażenia (PSI) oraz na temat rozszerzenia polskiego zaangażowania w Iraku[104][105].
    Uchwałą z 3 sierpnia 2006 r. Senat RP zdecydował o ustanowieniu roku 2007 Rokiem Miasta Krakowa[106].
    11 maja 2007 r. rozpoczął się Prezydencki Szczyt Energetyczny z udziałem Prezydenta RP Lecha Kaczyńskiego oraz Prezydentów państw Europy Środkowej i Wschodniej[107].
    W czerwcu 2007 r. Kraków obchodził 750. rocznicę lokacji miasta.
    W 2008 r. odbył się w Krakowie Światowy Kongres Górniczy[108]
    W 2009 r. odbył się w Krakowie szczyt ministrów obrony państw NATO[109], pierwsze tego rodzaju spotkanie na terenie Polski.
    18 kwietnia 2010 r. w kościele Mariackim odbyła się uroczystość pogrzebowa zmarłego tragicznie prezydenta Polski Lecha Kaczyńskiego wraz z jego żoną Marią, których trumny następnie pochowano w jednej z krypt katedry na Wawelu.
    17 stycznia 2011 r. w Zamku Królewskim na Wawelu, prezydent RP wręczył Ordery Orła Białego twórcom kultury, w tym noblistce Wisławie Szymborskiej[110].
    2–4 października 2011 r. w Krakowie gościł europejski szczyt gospodarczy pn. Forum Rynku Wewnętrznego (Single Market Forum – SIMFO)[111][112].
    Podczas polskiej prezydencji w strukturach Unii Europejskiej Kraków został wyznaczony jako[113] jedno z miast goszczących w tym czasie spotkania międzypaństwowe w ramach UE.
    Od 7 grudnia 2011 r. obowiązuje uchwała Rady Miasta Krakowa[114] o utworzeniu Parku Kulturowego Stare Miasto[115], chroniąca Stare Miasto, wpisane na listę światowego dziedzictwa UNESCO.
    7–9 października 2013 r. odbyło się w Krakowie spotkanie prezydentów Polski, Ukrainy oraz prezydentów państw należących do grupy Arraiolos[116].
    W lutym 2014 r. odbywał się w Krakowie Weimarski Szczyt Gospodarczy[117].
    25 maja 2014 r. odbyło się w Krakowie referendum lokalne, w którym mieszkańcy odrzucili dużą większością głosów pomysł ubiegania się o organizację Zimowych Igrzysk Olimpijskich w 2022 r., opowiadając się jednocześnie za budową ścieżek rowerowych, metra oraz stworzeniem systemu monitoringu wizyjnego.
    26–31 lipca 2016 r. odbyły się Światowe Dni Młodzieży.
    W lipcu 2017 r. odbyła się w Krakowie 41. Sesja Komitetu Światowego Dziedzictwa Kulturowego UNESCO[118]
    W 2018 r. Kraków (wraz z Katowicami) pełnił funkcję gospodarza Kongresu Sieci Miast Kreatywnych UNESCO[119].
    26–27 kwietnia 2018 r. odbył się w Krakowie IV Europejski Kongres Samorządów[120]
    W czerwcu 2019 r. Kraków gościł uczestników 15 Kongresu Organizacji Miast Światowego Dziedzictwa (OWHC). I uzyskał miejsce w Radzie Dyrektorów oraz Prezydenturę w tej organizacji[121][122].
    We wrześniu 2020 r. odbyła się w Krakowie Konferencja Giełd Trójmorza[123][124].
    W 2023 roku odbędą się w Krakowie sportowe III Igrzyska Europejskie[125].

    Centrum miasta z kopca Krakusa. Od lewej zabudowa centrum Podgórza z wieżą kościołem Świętego Józefa, następnie Kazimierz z Augustianów oraz ratuszem kazimierskim, Wawel z katedrą i Zamkiem Królewskim, bliżej kościół Bożego Ciała na Kazimierzu. W głębi Stare Miasto z kościołami Świętego Andrzeja, Świętych Piotra i Pawła, wieżą ratuszową, kościołami Dominikanów i Mariackim.

Demografia

     Osobny artykuł: Ludność Krakowa.

Polityka i administracja

     Osobne artykuły: Prezydent miasta Krakowa i Rada Miasta Krakowa.

Magistrat Krakowski

Samorządność miejskiego Krakowa sięga początków lokacji miasta w 1257, choć pierwsze oficjalne wzmianki o radzie miejskiej pochodzą z 1264. Zgodnie ze współczesnym ustrojem kraju Kraków jest miastem na prawach powiatu. Samorządowym organem władzy w Krakowie, sprawującym także funkcje kontrolne, złożonym z radnych pochodzących z wyboru, działającym na podstawie przepisów o samorządzie gminnym oraz o samorządzie powiatowym jest Rada Miasta Krakowa. Mieszkańcy wybierają do Rady Miasta 43 radnych na czteroletnią kadencję. Pracami Rady kieruje wybierany spośród jej członków przewodniczący.

Prezydent Krakowa urzęduje w Pałacu Wielopolskich przy placu Wszystkich Świętych.

Urząd Miasta Krakowa, czyli krakowski magistrat, realizuje ustawowe powinności Gminy Miejskiej Kraków, czyli tak zwane zadania własne i zadania zlecone przez rząd. Magistrat podlega bezpośrednio pod Prezydenta Krakowa.
Władze miasta od 2018

    prezydent: Jacek Majchrowski
    wiceprezydenci: Andrzej Kulig, Jerzy Muzyk, Bogusław Kośmider i Anna Korfel-Jasińska

Rada Miasta Krakowa

    przewodniczący: Dominik Jaśkowiec
    wiceprzewodniczący: Michał Drewnicki, Rafał Komarewicz, Sławomir Pietrzyk

Konsulaty

     Z tym tematem związana jest kategoria: Misje konsularne w Krakowie.

Konsulat Generalny Stanów Zjednoczonych Ameryki (ul. Stolarska 9)

W Krakowie funkcjonuje 9 konsulatów generalnych i ponad 20 honorowych (31 lipca 2019)[126]

    Konsulaty generalne:
    Austria Konsulat Generalny Republiki Austrii (Krupnicza 42)[127]
    Rosja Konsulat Generalny Federacji Rosyjskiej (ul. Biskupia 7)
    Francja Konsulat Generalny Republiki Francuskiej (ul. Stolarska 15)
    Niemcy Konsulat Generalny Republiki Federalnej Niemiec (ul. Stolarska 7)
    Słowacja Konsulat Generalny Republiki Słowackiej (ul. Św. Tomasza 34)
    Stany Zjednoczone Konsulat Generalny Stanów Zjednoczonych Ameryki (ul. Stolarska 9)
    Węgry Konsulat Generalny Węgier (ul. Lubicz 17H)
    Ukraina Konsulat Generalny Ukrainy (ul. Beliny-Prażmowskiego 4)
    Konsulaty honorowe:

    Brazylia Konsulat Federacyjnej Republiki Brazylii (ul. Wrocławska 53)
    Belgia Konsulat Królestwa Belgii (ul. Marii Grzegorzewskiej 33A)[128]
    Bułgaria Konsulat Republiki Bułgarii (ul. Kazimierza Czapińskiego 3)[129]
    Chile Konsulat Republiki Chile (ul. Floriańska 3)
    Chorwacja Konsulat Republiki Chorwacji (ul. Ks. Jerzego Popiełuszki 36)
    Dania Konsulat Królestwa Danii (ul. Św. Anny 5)
    Estonia Konsulat Republiki Estońskiej (ul. Floriańska 15)
    Finlandia Konsulat Republiki Finlandii (ul. Św. Anny 5)
    Hiszpania Konsulat Królestwa Hiszpanii (ul. Grodzka 40)[130]
    Islandia Konsulat Republiki Islandii (ul. Św. Anny 5)
    Japonia Konsulat Generalny Japonii (ul. Grabowskiego 5)
    Kazachstan Konsulat Republiki Kazachstanu (ul. H. Siemiradzkiego 5)
    Litwa Konsulat Republiki Litewskiej (ul. Radzikowskiego 1)
    Luksemburg Konsulat Wielkiego Księstwa

Luksemburga (ul. Bogusławskiego 7)


    Łotwa Konsulat Republiki Łotewskiej (ul. Malborska 130)
    Malta Konsulat Republiki Malty (ul. Karmelicka 30)
    Meksyk Konsulat Meksykańskich Stanów

Zjednoczonych (ul. Kordylewskiego 11)

    Mongolia Konsulat Mongolii (ul. Śliczna 30A)
    Czarnogóra Konsulat Czarnogóry (ul. Papiernicza 2)
    Holandia Konsulat Królestwa Niderlandów (al. 3 Maja 9)
    Norwegia Konsulat Królestwa Norwegii (ul. Mosiężnicza 3)
    Pakistan Konsulat Islamskiej Republiki Pakistanu (ul. Żabiniec 1)
    Peru Konsulat Republiki Peru (ul. Straszewskiego 28)
    Rumunia Konsulat Rumunii (ul.Tadeusza Śliwiaka 48)[131]
    Szwecja Konsulat Królestwa Szwecji (ul. Straszewskiego 17)
    Turcja Konsulat Generalny Republiki Turcji[132] (Al. 29 Listopada 137)
    Włochy Konsulat Republiki Włoskiej (ul. Rynek Główny 12)
    Urugwaj Konsulat Wschodniej Republiki Urugwaju (ul. Balicka 255)

Podział administracyjny

     Osobny artykuł: Podział administracyjny Krakowa.

Dzielnice Krakowa

W XIV w. w Krakowie były 22 ulice, w 1866 w mieście i na przedmieściach – 113, w 1880 – 135, w 1909 – 161, a w 1926 – 457 ulic.

Od 27 marca 1991 roku Kraków podzielony jest na 18 dzielnic samorządowych oznaczonych cyframi rzymskimi. W roku 2002 Rada Miasta Krakowa uchwaliła formalne przydzielenie krakowskim dzielnicom nazw, obok cyfr (np. Dzielnica I Stare Miasto). Nazwy te obowiązywały dotąd potocznie.
Ratusz d. miasta Kazimierza (1578, 1876)

Powszechnie używany jest historyczny podział miasta z lat 1975–1990 na 4 dzielnice: Śródmieście, Podgórze, Krowodrza, Nowa Huta.

W Krakowie nazwy dzielnic pochodzą w większości od nazw miast, wsi, jurydyk, folwarków, osad itp., tworzących kiedyś oddzielne jednostki osadnicze, a na przestrzeni wieków włączanych w granice administracyjne miasta.

W ujęciu lokalnym Kraków i sąsiadujące miejscowości tworzą aglomerację krakowską. W ujęciu regionalnym mówi się o Krakowskim Obszarze Metropolitalnym (KOM), natomiast w ujęciu ponadregionalnym Kraków jest biegunem wzrostu oddziałującym na sąsiadujące województwa – śląskie, świętokrzyskie oraz podkarpackie[133].
Miasta partnerskie

Miasto prowadzi współpracę międzynarodową z licznymi miastami partnerskimi i bliźniaczymi, w tym[134]:

Miasta bliźniacze:

    Ukraina Kijów – Ukraina
    Belgia Leuven – Belgia



    Włochy Mediolan – Włochy
    Niemcy Norymberga – Niemcy



    Brazylia Kurytyba – Brazylia (honorowe)
    Chile La Serena – Chile (honorowe)



    Ekwador Quito – Ekwador (honorowe)

Miasta partnerskie:

    Francja Bordeaux – Francja
    Słowacja Bratysława – Słowacja
    Węgry Budapeszt – Węgry
    Peru Cusco – Peru
    Wielka Brytania Edynburg – Wielka Brytania
    Maroko Fez – Maroko



    Włochy Florencja – Włochy
    Niemcy Frankfurt nad Menem – Niemcy
    Szwecja Göteborg – Szwecja
    Austria Innsbruck – Austria
    Brazylia Rio de Janeiro – Brazylia[135]
    Niemcy Lipsk – Niemcy



    Ukraina Lwów – Ukraina
    Francja Orlean – Francja
    Węgry Pecz – Węgry
    Stany Zjednoczone Rochester – USA
    Włochy Rzym – Włochy
    Stany Zjednoczone San Francisco – USA



    Rosja Sankt Petersburg – Rosja
    Hiszpania Sewilla – Hiszpania
    Szwajcaria Solura – Szwajcaria
    Gruzja Tbilisi – Gruzja
    Litwa Wilno – Litwa
    Chorwacja Zagrzeb – Chorwacja

Współpraca miast bez umowy:

    Irlandia Dublin – Irlandia
    Rosja Moskwa – Rosja



    Nankin – Chiny
    Francja Strasburg – Francja



    Estonia Tartu – Estonia
    Norwegia Trondheim – Norwegia



    Austria Wiedeń – Austria
    Bułgaria Wielkie Tyrnowo – Bułgaria

    16 kwietnia 1997 r. Rada Stołecznego Królewskiego Miasta Krakowa podjęła Uchwałę o współpracy partnerskiej z czeczeńską stolicą Groznym. W związku z działaniami wojennymi, prowadzonymi na terenie Czeczenii, umowa ta nie została nigdy parafowana przez władze Groznego. Na terenie Krakowa znajdowały się niektóre instytucje tej nieuznawanej Republiki oraz Czeczeński Ośrodek Informacyjny (siedziba przy Rynku Głównym), traktowany przez zainteresow